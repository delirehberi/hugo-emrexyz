---
title: Aydin yazilimci bulusmasi notlari 1
description: null
date: '2022-12-17T19:00:00-05:00'
draft: false
tags: null
nostr_id: >-
  nevent1qvzqqqr4guq3gamnwvaz7tmjv4kxz7fwv4khyefw0puh5qgkwaehxw309aex2mrp0yhxummnw3ezucnpdejqz9rhwden5te0wfjkccte9ejxzmt4wvhxjmcprpmhxue69uhhyetvv9ujuumwdae8gtnnda3kjctvqyxhwumn8ghj7mn0wvhxcmmvqyt8wumn8ghj7un9d3shjtnswf5k6ctv9ehx2aqppamhxue69uhkummnw3ezumt0d5q3vamnwvaz7tmjv4kxz7fwdehhxtnnda3kjctvqyd8wumn8ghj7ctjw35kxmr9wvhxcctev4erxtnwv4mhxqg7waehxw309akkcuewv94kgetwd9azuetyw5h8gu30dehhxarjqqsy546fp46q9dmcstyvumlh5d428q668eettugpt7xwzt6lqxxjyuqq6e299
type: yaml
---


Fırsatım oldukça [aydın yazılımcı buluşmalarında](https://emre.xyz/haftalik-yazilimci-bulusmalari) konuşulan konular hakkında notlar yazmaya çalışacağım. Böyle katılmak isteyip de neler konuşulduğunu merak eden kişiler için faydalı olabilir. 

<!--more-->
Bu haftaki ana konumuz Legacy Code idi. Yeni başlayan arkadaşlar için faydalı olduğunu düşünüyorum. Legacy Code nedir, nasıl engelleriz gibi konularda konuştuk.

Buna bağlı olarak test yazmanın öneminden bahsettik, nasıl test yazılabileceğini konuştuk. PHP özelinde farklı test çözümlerinden ve test türlerinden bahsettik.

Özgür'ün kodu üzerine ve bulduğu ilginç çözümler üzerine konuştuk biraz fikir sunduk, daha iyi çözümleri nasıl öğrenebileceğinden bahsettik. 

ReactJS-VueJS karşılaştırması yaptık. Hangi özellikleri birbirinden farklı, neleri aynı değerlendirmiş olduk. Benim oyum hala React'den yana. Argümanım ise react için yazılan kodların react'a çok az bağımlı olması, ancak Vue'nun attribute tarzında yazılan kodlarının tamamen vue'ye bağımlı olması.

Haskell övgüsü olmadan olmazdı, biraz kulaklara su kaçırmaya çalıştım. Haskell öğrenmenin diğer yazılım dilleri kullansak bile nasıl fayda sağladığından bahsettik.

7Cups için yaptığım connect4 oyununu ve boardgame.io frameworkünü konuştuk. Board oyunlar yapmak isteyenlere öneririm. 

Çok taze başlamış bir arkadaşımız vardı, C# ve javascript tarafından giriş yapıyor, herkes elindeki tavsiyelerden ortaya döktü.

Aydın Yazılımcı Ağı adında bir eposta listesi oluşturma kararı aldık. Ufak afişlerle gittiğimiz kafelere asacağız daha fazla katılımcı bulabilmek için.

Bu buluşmada toplam 5 kişi olduk. 14:00 da başlayıp 17:30 da bitirdik. Katılan tüm arkadaşlara teşekkürler. Haftaya görüşmek üzere. 

Telegram duyuru kanalımızı takip etmek için https://t.me/+J3uqs2EgDZ9kZTg0
