+++
title = "Tc Kimlik Nodan Adres Bulma"
date = "2014-11-17T13:30:18-05:00"
nostr_id = "nevent1qvzqqqr4guq3gamnwvaz7tmjv4kxz7fwv4khyefw0puh5qgkwaehxw309aex2mrp0yhxummnw3ezucnpdejqqgz58q3cpuyp642tlcnmeughlzqdfnzjd7vwttzsq089he5zx77zvyuqq6n4"
+++

> 2025'den bir güncelleme: Çok genç ve çok vasat bilgiler. O zamanki niyetimi anlıyorum ancak saçmalamışım :) Lütfen çok ciddiye almasın okur. 

[İlgili Ekşi Maddesi](https://eksisozluk.com/tc-kimlik-numarasindan-adres-bulmak--4603978?a=popular&p=8)

Yaklaşık 7-8 yıl kadar zamandır şu internet teknolojileri ve haliyle teknolojimtrak şeyler içerisindeyim. Blog yazıyorum, sosyal medya kullanıyorum. Bir şekilde interneti aktif olarak ve gerçek kişiliğimle kullanılıyorum. Uzun zamandır da inandığım bir mesele var ki, şu günlerde herkes inanmaya başlamıştır. WikiLeaks belgelerinden bugüne kadar ( ki öncesini saymıyorum ) toplumda ortak bir fikir oluşmaya başladı.

####"Bilgi saklanamaz!"

Bu kadar basit, bilgi saklanamaz. Kesinlikle saklayamazsınız ne yaparsanız yapın. Bir gün birisi o bilgiyi çalıp toplumsal bilgi haline çevirebilir.

Artık kabullenmemiz gerekiyor. Bizim varlığımız dünya üzerinde bir bilgiden ibaret. TCKimlik numaramız, adresimiz, anne kızlık soyadımız. Hergün çekinmeden isteyen herkese verdiğimiz bilgiler. Postacı TCKimlik numaramızı alabiliyor, ttnet tüm bilgilerimize sahip, devletin birimleri haricinde çoğu birimde zaten bizim "TÜM" bilgilerimiz saklı.

Fakat biz hala 'sistemde açık var' feryadıyla yaşıyoruz. Yok abicim sistemde açık falan. Zaten o sitedeki açıktan önce de biz adreslere bir şekilde ulaşabiliyorduk. Hedef belirlendikten sonra, hedef hakkında bilgi toplamak dünyanın en kolay işi. Bunun için sistemdeki açıklara gerek yok.

MyNet'in hacklendiği zamanı hatırlıyorum. Arkadaşla o sırada muhabbet ediyorduk. Sistemde açık olarak sadece salak bir xss açığı vardı. Bu arkadaş o xss açığını akıllıca kullanarak sisteme sızdı ve tüm altyapıyı ele geçirdi. Bu açık olmasa bile, aynı arkadaş sistemi farklı şekilde hackleyebilirdi.

'Hacker' diye nitelendirilen insanlara sınır koyup bilgiyi saklayamazsınız. Aksine, siz sakladıkça, onlar daha da didikleyecekler.

Ne yapalım peki ? Kabullenelim mi?

Evet kabullenelim ve farklı 'identification' yöntemleri geliştirelim. Taşınamayacak bir bilgi, heryerde işe yaramayacak bir bilgi üretelim. Sadece TCKimlik numaramız belirlemesin kim olduğumuzu çünkü yetersiz sayı parçaları bunlar. Farklı bir tanımlama sistemi geliştirelim. Taşınamayacak olan ! Ve hiç bir bilgiyi saklamaya zorlamayalım kendimizi.

Yada

Bu bilgileri o kadar önemsizleştirelim ki, kimsenin dikkatini çekmesin.

dipnot: bizim salakça sistemlerimizdeki salakça hatalar sadece onların işini kolaylaştırıyor.

dipnot2: delisaçması
