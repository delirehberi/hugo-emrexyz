+++
title = "Eski Yazılarım Hakkında"
date = "2025-08-05T16:43:50-04:00"
nostr_id = "nevent1qvzqqqr4guq3gamnwvaz7tmjv4kxz7fwv4khyefw0puh5qgkwaehxw309aex2mrp0yhxummnw3ezucnpdejqz9rhwden5te0wfjkccte9ejxzmt4wvhxjmcprpmhxue69uhhyetvv9ujuumwdae8gtnnda3kjctvqyxhwumn8ghj7mn0wvhxcmmvqyt8wumn8ghj7un9d3shjtnswf5k6ctv9ehx2aqppamhxue69uhkummnw3ezumt0d5q3vamnwvaz7tmjv4kxz7fwdehhxtnnda3kjctvqyd8wumn8ghj7ctjw35kxmr9wvhxcctev4erxtnwv4mhxqg7waehxw309akkcuewv94kgetwd9azuetyw5h8gu30dehhxarjqqsxehx5du3naqr3qfy3u8nrrncae7gkqgen006acf3s6m8w5d5e7lgq64yau"
type = "toml"
+++

Bugün nedense tüm eski yazılarımı toparlayıp bu bloga ekleme kararı aldım. Hem de bahaneyle eski yazılarımı gözden geçirmiş oldum. Genel olarak fikirsel yazıları eklemeye çalıştım. Teknik içeriklerin geçerliliği kalmadığından taşımak anlamsız geldi. 

Gençliğimin, özellikle 2012 yılına kadar yazdığım fikirsel, yorumsal içeriklerin çoğunda farkedilen bariz bir üslup sorunu var. Üslup sorunu dışında ise, o dönem kendime olan özgüvenim ve elimdeki yarım yamalak bilgilerle çok fazla saçmaladığım kısımlar var. Tabi ki o yazılar şu anki bakış açımla yazılmadığı için bugünkü beni yansıtmıyor. 

Fakat bir diğer taraftan, bugünkü ben olarak o yazılar benim yürüdüğüm bir yolu temsil ediyor. Bugünkü fikirlerimi, bakış açılarımı oluşturabilmek için o yollardan geçmem gerekmiş. 

Kendimi takdir edebileceğim tek kısım, iyi ki yazmışım, iyi ki kendimi ifade etmişim. 

Okuyacak olanlar olursa da, bir ergenin yazıları olarak baksınlar lütfen 2012'den öncesine tarihli olan yazılarımı. 

Sağlıcakla kalınız.
