+++
title = "Kadın Girişimci Destek Programları"
date = "2025-07-17T08:22:07-04:00"
draft = false
nostr_id = "nevent1qvzqqqr4guq3gamnwvaz7tmjv4kxz7fwv4khyefw0puh5qgkwaehxw309aex2mrp0yhxummnw3ezucnpdejqqgpeg3jh9fkwguz4hxfy96ej88tvrgvtpwckw94fvvthedyjy5gqkckdv4n0"
+++

Yine bir linkedin günü ve yine saçma sapan bir ağlak girişimcinin serzenişi. "Türkiye'de yatırım almanın şartları: Bilkent mezunu olmak, kadın olmak, girişimci olmamak vs"

Öncelikle zaten bu tarzdaki ağlak serzenişleri aptalca buluyorum ve bunlara tek bir tepkim olabiliyor: "Ağlayacaksan, oynama!". Dünya vahşi bir yer, haliyle girişim dünyası da vahşi bir yer. Büyük bir oyun ve kompleks ve esnek kuralları bulunuyor. Kendi değer yargınıza göre oynayarak başarılı olamadığınızda ağlaklık yaparak umursanamazsınız.

Yenileceksiniz, kaybedeceksiniz, anlamadığınız şekilde alt edileceksiniz. Hepsinden birşey öğrenmeden bu ormanda varlığınızı sürdürecek hale gelemezsiniz. Sadece okulda öğrendikleriniz veya projenizin müthiş olması vs sizi haklı çıkartmıyor. Her yenilgide oturup ağlayan ve şartları/kişileri suçlayan insandan bir halt olmayacağı için girişim dünyasında da anlamsızlaşıyorsunuz.

Neyse, bu yazının konusu girişimcilik değil. Bu saygıdeğer girişimci arkadaşın, kendi yatırım bulamayışının sorumlularından birinin kadınlar olduğunu iddia etmesi.

Sebep olarak da kadın girişimci destek programlarının çokluğundan bahsediyor. O kadar idrak yoksunu ki, bu kadın destek programlarından akan paraların bile, kadınları kullanarak erkekler tarafından (çoğunlukla) hiç edildiğinin farkında değil. En küçücüğünden en büyük girişime kadar bakın, kadınlar çoğunlukla erkekler tarafından "Şirketi senin üstüne yapalım da, şu hibeyi alalım." şeklinde kullanılıyor.

Bu yeni birşey de değil, bu ülkede yıllardır, engelliler, kadınlar, çocuklar ve erkek olmayan herhangi bir grup için verilen desteklerin ve hibelerin çoğusu yine erkekler tarafından kullanıldı. Bu ülkede kaç tane kadın tarafından kurulmuş ve "erkeksiz" yürütülebilen başarılı bir girişim sayabilirsiniz? Eğitimde geri bırakılan, özgüvenleri kırık yetiştirilen, özellikle iş dünyasında ciddiye dahi alınmayan kadınlar hala bu kadar çokken, yine erkekler tarafından kullanılan "kadın hibeleri"ni nasıl kıskanabilirsiniz? Nasıl bir aptallık bu?

Söyleyeyim, bu erkek aptallığı, ve erkeklerin çok büyük bir çoğunluğu da bunun aptallık olduğunun farkında bile değil. Sanayi odalarına, mühendislik odalarına, vergi dairelerine, her tür iş alanına bakın kaç kadın girişimcinin nelerle uğraştığını görmek için.

Kadınlığını kullanmak zorunda kalmadan başarılı olabilmek için direnen kadınların yaşadıkları mobbingleri çözdünüz mü de, kalkıp utanmadan bu ahlaksız cümleyi kurabiliyorsunuz?

"Kadınlar çalıştığı için ülkede işsizlik oranı yüksek." demekten ne farkı var bu yaklaşımın?

Açıklamaktansa sövmek istediğim için daha uzatmayacağım.

Ancak özellikle erkek arkadaş ve öğrencilerimden bu yazıyı gören varsa diye söylüyorum, erkek olarak zaten çok fazla önde başlıyoruz bu hayata, her götünüz sıkıştığında kadınlara saldırmayın, ağlak ağlak suçlu aramayın. Daha iyi çalışın, bir dahaki sefere daha başarılı olun.

sağlıcakla kalın.
