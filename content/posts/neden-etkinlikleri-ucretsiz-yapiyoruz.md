+++
title = 'Neden Etkinlikleri Ucretsiz Yapiyoruz'
date = 2017-11-01T14:59:07-04:00
+++

Çoğunlukla organize ettiğim, etmeye çalıştığım etkinlikleri, ücretsiz tutmaya çalışıyorum. Hiç bir katılımcı birşeyler öğrenmek için para ödemesin çabamın sebeplerini aktarmaya çalışacağım.

### Ülke durumu

Etkinlikleri ücretsiz planladığımda aldığım tepkiler daima şu minvalde oluyor:

> “Abi bu olay yurt dışında böyle değil, herkes parasını verip katılıyor.”

Çocuklar, üzülerek belirtiyorum ki “Türkiye”de yaşıyoruz. Birincisi, yurtdışı derken kastedilen yerler, genellikle avrupa ülkeleri oluyor. Avrupa ülkelerinde kişiler için aldığı maaşın 100/1'ine tekabül eden etkinlik bilet fiyatları, yahut şirketleri tarafından karşılanan etkinlik ücretleri dolayısıyla etkinlikler ücretli olarak organize edilebiliyor. Yani ne demeye çalışıyorum?

Bizim ülkemizde şöyle bir durum mevcut. Kişiler çoğunlukla sektörün en altından başlayarak birşeyler yapmaya çalışıyorlar. Bu kişilerden sürekli öğrenme heveslisi olan, etkinlikleri takip eden kitle ise gözlemlediğim kadarıyla en düşük bütçeli olan kişilerden oluşuyor. Adamın iş yapış şekli parayı önemsememek üzerine oluyor. Yani demem o ki, en ilgili kitle, ilk başlarda paraya en önem vermeyen kitle olduğu için, en düşük ücretle çalışan kişiler oluyor. Bu kişileri hedeflediğimizden dolayı, parayı önemsemeyen bu insanlara para muhabbeti yapmak istemiyoruz.

### Sektör durumu

Yukarıda bahsettiklerim haricinde olup etkinlikleri takip eden kişilerin etkinliklere katılma sebebine baktığımda, insanlar etkinliklere “kolaylık” durumuna göre katılıyor. Bana yakın mı, ücretsiz mi, faydalı mı? Bu kitle için o etkinlikten alacağı promosyonlar, katılım belgeleri vs bir önem arz etmediği için, etkinlik için para ödemek istemiyor. Evet maalesef ki, ülkemizde “Belge” para eder gözüküyor fakat “Bilgi” para etmiyor. Külterel bir olay bu. “Diplomalı” meselesindeki gibi, “Katılım Belgeli” olsun para vereyim deniyor. Fakat “Katılım Belgesi” isteyip o toplulukta sadece kalabalık yapacak kişileri samimi bulmuyoruz. Bu sebeple etkinliklerimizde katılım belgesi vermiyorduk. Ancak bazı kişiler hem gerçekten katılmak istiyor, hem de iş için katılım belgesi de istiyor. Bu kişiler için bu yıl ki Webend etkinliğinde “Katılım Belgeli” bilet türünü ücretliye çevirdik. Çünkü sadece katılım belgesi isteyenlerin ücretsiz etkinliğimize katılmak istemeyebileceği, ancak katılım belgesi ihtiyacı duyanların da (şirketleri illaki katılım belgesi isteyebiliyor.) şirketlerine katılım belgesi şu kadar diyebilmelerine imkan sağlamaya çalıştık.

### Kişisel sebepler

Her zaman inandığım bir gerçektir ne kadar ütopik gelse de çoğu insana. Eğitim ücretsiz olmak zorundadır. Eğitimin her alanında bu böyle olmalıdır. Bizim bu etkinliklerdeki amacımız, emekli olmuş X dilinin geliştiricisini getirip fayda sağlayacağı şüpheli bir konuşma yaptırmak değil, gerçekten fayda sağlayacağını ve eğitim olarak değerlendirilebilecek bir etkinlik organize etmek. Konuşmacılar katılımcılara birşeyler öğretmiş olsun istiyoruz. Bu sebeple spontane ne nasıl yapılır konuşmaları yerine, hikayeleştirilmiş sunumlara sahip konular ve konuşmacıları davet etmeye çalışıyoruz. Yapmaya çalıştığımız şey bir projeyi duyurmak değil, bir teknolojiyi duyurmak değil. Yapmaya çalıştığımız şey birşeyler öğretebilmek.

Fatih Kadir Akın'ın “Hype” denen illeti insanlara direk anlatabilmesi gibi,Hüseyin Mert'in “Yazılım pazarlamacılığı” nı insanlara anlatabilmesi gibi şeyler istiyoruz.

Kısacası yapmaya çalıştığımız şey “Eğitim” olduğu için, tamamen ücretsiz olması gerektiğini düşünüyoruz.

Söylemek istediklerinizi yorum olarak yazmayı unutmayın. Sizce neden etkinlikler ücretli olmalı yada olmamalı?
