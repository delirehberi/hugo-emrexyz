+++
title = 'Gelecekteki Sevgilime Not'
date = 2013-02-23T15:50:53-04:00
+++

Şu anda nerede hangi dertle boğuşuyorsan bil ki ben de pek farklı bir durum içinde değilim. Ve bil ki bu dertlerin engellerin hepsi birbirimizi hakedebilmek için yolumuza konmuş, bizi güçlendirmekten başka bir amacı olmayan şeyler. Ben şu anda sana ulaşacağım yolda karşıma çıkan tüm dertlere kucak açtım, hepsinden senden bir haber var.

Halbuki senin de bildiğin gibi bu dertlerden kurtulması çok kolay sevgilim. Bir başkasının hayatımıza dahil olması bu dertlerimizi yok edecek. Çünkü artık birbirimize doğru yürümüyor olacağız. Umarım o kadar güçlü olursun ve bir başkasına ihtiyaç duymazsın sevgilim.

Geldiğinde bil ki sevgilim, geçmişin geçmişim olacak. Ama sakın geldiğinde geçmişine bakıp üzülme, yada geçmişimle yargılama beni.

Biran önce gelme sevgilim, yavaş yavaş gel, gelişin olsun da gidişin olmasın emi :)

Senin gelmen için henüz bir kaç sene var belki, belki ben 50 yaşıma geldiğimde çıkacaksın karşıma ama hiç kızmayacağım sana nerede kaldın diye, sen de bana kızma olur mu ?

Ben seni aramıyorum sevgilim, ararken kaybetmemek için kendimi, sen geldiğinde hala kendimde olabilmek için aramıyorum seni. Sen de öyle yap, birbirimizi zamanı geldiğinde aramadan da bulacağız emin ol…

sağlıcakla kal sevgilim.
