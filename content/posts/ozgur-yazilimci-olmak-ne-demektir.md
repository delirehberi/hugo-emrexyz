+++
title = "Özgür Yazılımcı Olmak Ne Demektir?"
date = "2013-07-14T14:37:13-04:00"
nostr_id = "nevent1qvzqqqr4guq3gamnwvaz7tmjv4kxz7fwv4khyefw0puh5qgkwaehxw309aex2mrp0yhxummnw3ezucnpdejqqg8ku9twxdvv4y2pgjgvmslssfxhvtd7xsuxmfzd8pw3n2ynrra0yqlwktpy"
+++

Özgür Yazılımcı olmak ilk olarak şunları gerektirir

-

Özdisiplin

Özgür Yazılımcı olmak demek, kafanıza estiğinde çalışmak demek değildir. Bir özdisipline sahip olmanız ve işlerinizi bir disiplin içerisinde yapmanız gerekir. Aksi takdirde başınız çok ağrıyacaktır.

-

Sorumluluk

Özgür Yazılımcı olunca işlerin sorumluluğu üzerinizden kalmaz, aksine daha da üzerinize biner. Bir şirkette yaptığınız işin satılıp satılmayacağı sizi bağlamaz, ay sonunda maaşınızı alırsınız, fakat Özgür Yazılımcı çalışıyor iseniz, müşterinizi ihmal etmemeniz gerekmektedir, telefonunuzu asla kapatmamanız gerekmektedir. Zamanlamanızı iyi ayarlamanız gerekmektedir.

-

Psikolopatlık

Eğer sabit bir kafayla çalışan biriyseniz, Özgür Yazılımcı olarak fazla birşey yapamayacaksınızdır. Ne kadar psikopatça işlerinizi hallederseniz, o kadar çok kazanır ve mutlu olursunuz. Örneğin yeni teknolojileri araştırmaktan çekinmeyin. Bu teknolojilerden müşterilerize bahsetmekten çekinmeyin. Yiyemeyeceğiniz yaprağın altına yatmayın lakin korkak olup da küçük işler peşinde ve kalitesiz müşterileriler ile kendinizi perişan etmeyin. Unutmayın müşteriniz ne kadar kaliteli ise iş o kadar kalitelidir. Yaptığınız işin kalitesi motivasyonunuzu fazlasıyla etkiler.

-

Karaktere göre bir çalışma ortamı

Kendinizi tanıyın ve ona göre bir çalışma ortamı hazır edin. Eğer bağdaş kurarak çalışmayı seven biriyseniz daha geniş bir koltuk tercih edin. Eğer sahil kenarında çalışmak sizi motive ediyorsa hiç düşünmeden gidin. Fakat bundan emin olun, ilk zamanlarda motive ettiğini sandığınız şeyler sadece birer heves olabiliyor aslında. Sonrasında süper ötesi bir motivasyon düşüşü kaçınılmaz oluyor.

-

Kendi kendini motive edebilme yeteneği

Tek başına yaşamayı bilmek gibidir aslında Özgür Yazılımcı olmak. Kendinizle sohbet edin, arada bir çıkıp yürüyüş yapın, hoşunuza giden ve sizi motive edebilecek şeyler yapın. Özgür Yazılımcı’nın en muhtaç olduğu şey motivasyondur, ve bunu sizden başka kimse size vermeyecektir. Eğer motivasyon sorununuz varsa bir şirkette çalışmayı tercih etmelisiniz. Ofis ortamı motivasyonu arttıran bir etkendir.

-

Yeteri kadar sosyallik

Evet, bahsettiğim gibi Özgür Yazılımcı yalnız yaşamayı becerebilmelidir, fakat bu demek değil ki tamamiyle asosyal olmalı. Aksine Özgür Yazılımcı denilen şahış, dünyayı kurtaran adam potansiyeline sahiptir. Her bir Özgür Yazılımcı bir süper kahramandır aynı zamanda. Süper kahramanlar yalnızdır, fakat daima etraflarda kendilerine destek olacak birileri ve yapacak fiziksel birşeyleri vardır. Bizim en büyük sorunum sadece bilgisayarla iletişim kuruyor olmamızdır. Bunu aşıp gerçekten sosyalleşmeyi bilip, hem iş konusunda iyi şeyler yapıp, hem hayatımızı iyi yaşamalıyız.

-

Ticari zeka

Serbest olarak çalışacağınız için bir bakıma esnaf sayılıyorsunuz. Bu sebeple ticari zekanızın yeterli seviyede olması gerek ve para yönetimi konusunda bilginizin olması gerek. Eğer para akışınızı kontrol etmeyi başaramazsanız kendisinizi garip saçma bir döngünün içerisinde bulabilirsiniz. “Para mutluluk getirmez, ancak parasızlık mutsuzluk getirir.” şeklinde söylenmiş söze ek olarak “Mutsuz yazılımcı üretken olamaz” demek istiyorum. Yani eğer para kontrolünüzü kaybederseniz bir süre sonra maddi dengesizliğinizden ötürü üretme şevkinizi de yitireceksiniz. Bu bir kısır döngüdür, “Para kazanmak için üretmeliyim, üretmek için paraya ihtiyacım var” . Ki bu çok tehlikeli bir durumdur. Kendinizi ruhsal olarak da farklı sıkıntılar içinde bulabilirsiniz. Bu yüzden ticari zeka kısmındaki dikkatli olmanız gerek. Eğer yaptığınız işi satacak ve para kazanabilecek kabiliyetiniz yoksa, maaş almaya devam etmelisiniz.

-

İletişim bilgisi

Bu kısımda devreye sosyal zeka giriyor. Eğer müşterilerle iletişim kurma konusunda zayıf hissediyorsanız kendinizi dikkatli olun. Müşteriler öncelikli esnaf zihniyetinden olduklarından dolayı sizi kolay lokma haline çevirebilirler. Bir bakarsınız ki aldığınız ücretin 4-5 katı iş yapmış ve yine de yaranamamışsınız. İletişim konusu müşteri dışında çözüm ortaklarıyla da anlaşmak için önemlidir. Eğer iletişim kurma konusunda sorunlar yaşayabileceğinizi düşünüyorsanız geri durun.

Özgür olarak çalışırken şunlara sahip olursunuz

- Tüm kararları verecek olan siz olduğunuz için özgürsünüzdür.
- İstediğiniz yada müşteriye göre anlaşılan yerde çalışabilirsiniz , özgürsünüzdür.
- Bi denetmeniniz bulunmadığı için rahatsınızdır.
- Uyku , eğlence , iş saatlerinizi canınız nasıl isterse ayarlayabilirsiniz, özgürsünüzdür.
- İstediğiniz bir teknolojiyi kullanabilirsiniz.
- Yazdığınız kodlar (anlaşmaya göre farklılık gösterebilir) tamamen size aittir.
- Kız arkadaşınızla sevişmek istediğiniz her an bunu başarabilirsiniz, özgürsünüzdür.

Özgür olarak çalışırken şunlara sahip olamayacaksınız

- Ay sonunda sabit bir maaş garantisi
- Çalıştığınız müşterilerden sosyal ve akdi hak talebi
- Sıkıştığınızda avans alabileceğiniz bir patron
- İş arkadaşları
- Sabit mesai saatleri
- Şirket partileri

Özgür olarak çalışırken şunlar size bağlıdır

- Fatura kesme işlemleri
- Sigorta ödemeleri
- Kendi maaşınız
- Elektrik,su,doğalgaz vs, çalışırken kullandığınız donanım giderleri
- Müşterilere ulaşım giderleri
- Emeklilik yaşı
